За дадена низа од N зборови, да се најде зборот чија должина е најблиску до просечната должина на зборовите во низата. Ако постојат два збора со должина која е на исто растојание до просечната должина, да се врати подолгиот од нив. Дополнително, доколку се со иста должина, се зема првиот. На пример за низата "a", "an", "cat", "door", "apple" просечната должина е (1 + 2 + 3 + 4 + 5) / 5 = 15 / 5 = 3, што значи дека зборот кој треба да се врати и чија должина е најблиску до просечната е "cat" (должина 3).

За низата "I", "on", "dog", "star", "water", "bright" просечната должина е 3.5 и зборовите "dog" и "star" се со должини на исто растојание од просечната (имаат должини 3 и 4, соодветно). Точната вредност која треба да се врати е подолгиот од нив, а тоа е "star" (должина 4).

Во низата може да има дупликати.

Влез: Првиот број од влезот е бројот на зборови во низата N, а потоа во секој ред се дадени зборовите.

Излез: Најдениот збор чија што должина е најблиску до просечната должина на зборовите во низата.

Внимавајте:

1. Даден е целосниот код на структурата којашто треба да се користи. Дадена е и тест класата ArrayMeanWordLength.java, со целосно имплементиран input и output. Потребно е да се менува само во рамки на String wordClosestToAverageLength(Array<String> arr) функцијата.

2. Не смее да менувате во main функцијата !